Obecně platná pravidla 
----------------------------------------------------------------------
- Všechny učebny zůstávají uzavřeny (uzamčeny).
- Přístup do budovy fakulty je aktuálně umožněn jen studentům závěrečných ročníků (tj. připravujícím se na složení SZZ v tomto akademickém roce)
- Student vstupuje do budovy FIM na základě předešlé dohody s vyučujícím (vedoucím práce, zkoušejícím).
- Vyučující vyzvedne studenta na recepci (popř. může být student do budovy vpuštěn na základě tel. ověření u vyučujícího z recepce).
- Vyučující garantuje, že se jedná o studenta závěrečného ročníku  tj. připravujícího se na složení SZZ v tomto akademickém roce.
- Student při vstupu provede desinfekci rukou, vyplní prohlášení o bezinfekčnosti a v průběhu návštěvy budovy na něj zaznamená čas vstupu, jména osob, s nimiž se setkal, a při odchodu jej odevzdá na vrátnici budovy.
- Při přítomnosti studenta na pracovišti (v učebně, kanceláři) je třeba omezit přítomnost na max. 5 osob (včetně vyučujících) při respektování stanovených aktuálních epidemiologických opatření MZČR (min. 2m rozestup apod.).

Režim konzultací studentů závěrečných ročníků
--------------------------------------------------------------
- Výjimečně je možná prezenční konzultace s vedoucím práce po předchozí dohodě, ale i nadále je preferována distanční forma.
- Přístup do specializované laboratoře za účelem dokončení závěrečné práce lze umožnit na základě doporučení vedoucího práce a se souhlasem děkana/proděkana (např. lab. sítí, smart, ...) na základě povolení předaného pracovníkům na recepci (od - do, kde).

Zkoušky a zápočty studentů závěrečných ročníků
----------------------------------------------------------------
- Zmírnění opatření je určeno primárně pro konání státní závěrečné zkoušky.
- Ostatní zkoušky a zápočty by měly být prozatím realizovány primárně distanční formou.
- Výjimečně, v odůvodněných případech, lze dílčí zkoušky umožnit prezenčně na základě povolení vedoucím katedry. I zde je bezpodmínečně nutné dodržovat epidemiologická pravidla MZČR!

Státní závěrečné zkoušky
----------------------------------------------------------------
- Platí termíny SZZ dle harmonogramu  v tuto chvíli předpokládáme prezenční formu, ale podle aktuální situace v době konání SZZ tyto zkoušky případně proběhnou distančně.
- Odevzdávání závěrečných prací probíhá pouze digitální formou prostřednictvím systému eVŠKP na adrese https://ris.uhk.cz/evskp.
- Na závěrečnou zkoušku budou studenti zváni na konkrétní čas.
- Komise budou mít omezenou velikost: 3 členové + tajemník
- U státních zkoušek a obhajob v rámci doktorských programů bude komise rozdělena na prezenční a distanční část tak, aby byla dodržena epidemiologická pravidla.
